# Task

Вам потрібно створити конструктор сутності Студент.

У Студента є ім’я, прізвище, рік народження — це властивості.

Є можливість отримати вік студента та його середній бал — це методи.

У всіх Студентів також є два масиви однакової довжини, по 10 елементів, спочатку вони порожні. Перший масив позначає відвідуваність: кожен раз, коли ми викликаємо метод .present(), у чергове порожнє місце в масиві записується true, а коли викликаємо .absent() — записується false. Другий масив — це масив з оцінками, де використовується метод mark(), і в нього можна передати оцінку від 0 до 10. Довжина масивів також фіксована.

Продумайте захист, щоб у масивах не могло бути більше 10 записів. Масиви є властивостями, а present, absent, mark — методами.

І останній метод: .summary(), який перевіряє середню оцінку та середню відвідуваність. Якщо середня оцінка більше 9, а середнє відвідування більше 0.9, то метод summary повертає рядок «Ух ти, який молодчинка!», якщо одне з цих значень менше — «Нормально, але можна краще», якщо обидва нижче — «Редька!». І не забудьте, після того як напишете чудовий конструктор, створити пару екземплярів (конкретних студентів) та використати методи.

Не використовуйте push — він вам тут не товариш :) Вам потрібно шукати індекс найближчого порожнього місця в масиві та перезаписувати значення.